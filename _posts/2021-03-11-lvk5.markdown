---
layout: post
title:  "5. Ohjaamaton koneoppiminen"
date:   2019-4-9 00:00:00 +0200
categories: jekyll update
---
Viidennellä luennolla käsiteltiin ohjaamatonta koneoppimista. Ohjaamattomassa oppimisessa ei tiedetä sisään tulevaa dataa yhtä hyvin, eikä algoritmia voida kouluttaa koulutusdatalla. Suurin paino on siis itse algorimilla. Yksi esimerkki ohjaamattomasta koneoppimisesta on klusterointi, jossa oikeat klusterit löydetään iteratiivisesti muuttamalla algorimin parametreja, kuten kulstereiden määrää.

Saatua tietoa voidaan käyttää esimerkiksi asiakassegmenttien tunnistamaan tai vaikkapa tuotteiden ryhmittelemiseen kannattavuuden perusteella. Saatua ryhmittelyä voidaan tietysti myös käyttää analyysin tukena. Yksi haaste ohjaamattomassa oppimisessa on algorimin ohjaaminen oikeaan suuntaan. Esimerkiksi klusteroinnissa klustereiden määrän valinta ei ole useinkaan suoraviivaista. Määrää voidaan kokeilla tietysti iteratiivisesti ja arvioida paranevatko vai huononevatko. Suuntaa voi antaa myös esimerkiksi aiemmin kerätty tieto asiakkaista.

Klustereiden määrää voidaan arvioida myös laskennallisesti. Luennolla tähän esiteltiin niinsanottu kyynärpäämenetelmä. Menetelmällä pyritään käytännössä etsimään kohta, jossa klustereiden lisäämisen tuoman hyödyn kasvu, eli niiden varianssin selittävyys, taittuu, siis käytännössä kuvaaja alkaa lähestyä suoraa viivaa. Pyritään siis löytämään löyhästi kyynärpäätä muistuttavasta kuvaajasta "nivelkohta".

Toinen luentoesimerkki oli luonnollisen kielen analyysistä, jonka hyödyntämisestä minulla on jonkin verran aiempaa kokemusta. Kokemukseni eivät ole olleet kovin hyviä, sillä käyttämäni kirjastot eivät ole tunnistaneet kirjoitusten sävyä kovin luotettavasti muun muassa sarkastisten ilmausten takia. Yksinkertaisin tapa analysoida luonnollista kieltä on sanojen eritteleminen esimerkiksi sanapilveen. Näin voidaan erottaa muun muassa yleisiä ilmauksia, joka on hyödyllistä esimerkiksi etsittäessä teemoja sosiaalisen median datasta. Näissä kuitenkin joudutaan tekemään myös siivoamista, sillä esimerkiksi sanojen erottamisen tapauksessa voidaan päätyä helposti tilanteeseen, jossa esimerkiksi sanapilvi on täynnä merkityksettömiä sanoja.

Kuten tässä on huomattu, vaikka puhutaan ohjaamattomasta koneoppimisesta, ei se silti useinkaan tarkoita sitä etteikö jotain ohjaamista jouduta tekemään. Ohjaaminen ei vain kohdistu samalla tavalla algoritmin kouluttamiseen, vaan parametrien tai esimerkiksi syötteen käsittelyyn. 