---
layout: post
title:  "1. Johdanto aihepiiriin"
date:   2019-3-5 00:00:00 +0200
categories: jekyll update
---
Ensimmäisellä luentoviikolla perehdyttiin aihepiiriin ja kurssin käytännön asioihin. Luennolla käsiteltiin datatieteen määritelmää, asemaa ja edellytyksiä. Koodiklinikalla käytiin läpi pandasin perusteita sekä kehitysympäristöjä.

Datatiede on melko laaja ja monialainen käsite. Luentomateriaalissa viitatussa [Harvard Business Rewinew:n artikkelissa](https://hbr.org/2012/10/data-scientist-the-sexiest-job-of-the-21st-century) datatieteilijä on "Korkea-arvoinen ammattilainen, joka omaa tarvittavan koulutustaustan ja uteliaisuuden tehdäkseen uusia löytöjä bigdatan aikakaudella". Kyse ei siis ole tekoälykoodarista eikä toisaalta bisnesanalyytikosta, vaan jostain tältä väliltä. Käytännössä datatieteeksi kutsutaankin firmoissa melko monenlaista tekemistä, tosin joskus jopa ilman yhteyttä liiketoiminnan ymmärtämiseen.

Datatieteen ammattinimikkeen syntyminen on pitkälti johtunut tomintaympäristön muutoksesta: Nykyään on saatavilla suuria määriä dataa ja liiketoiminnallinen menestyminen ei enää ole kiinni ainoastaan siitä, hyödynnetäänkö dataa, vaan siitä, kuka osaa hyödyntää sitä parhaiten. Myös laskentatehon kasvu, erilaisten klusterointimenetelmien kehittyminen, pilvi-alustojen kehittyminen sekä tietysti työkalujen kehittyminen mahdollistavat kehittyneempää ja tehokkaampaa datan analysoitia.

