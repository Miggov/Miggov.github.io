---
layout: post
title:  "3. Koneoppimisen perusteet"
date:   2019-3-19 00:00:00 +0200
categories: jekyll update
---
Luennolla käsiteltiin koneoppimisen perusteita ja harjoitustyötä. Koodiklinikalla käsiteltiin syvällisemmin luennolla esitettyä lainankäsittely-esimerkkiä.

Koneoppimista voidaan jakaa neljään pääkategoriaan, ohjattuun, puoli-ohjattuun ja ohjaamattomaan oppimiseen. Ohjaamisella viitataan tässä opetusdataan, jolla kerrotaan algoritmille, mikä on toivottavaa. Esimerkiksi ohjattua oppimista olisi lineaarinen regressio ja ohjaamatonta klusterointi. Puoli-ohjattu oppiminen on jotain näiden välistä ja opetusdataa on saatavilla osittaisesti. Vahvistettu oppiminen taas tarkoittaa iteratiivista prosessia, jossa algoritmi oppii ympäristönsä perusteella. Tällöin ympäristössä on palkitsevia ja rankaisevia toimintoja, jolloin algorimti oppii maksimoimaan palkinnon ja minimoinmaan rangaistuksen. Tästä esimerkki olisi vaikkapa algoritmin opettaminen pelaamaan ajopeliä, jossa ulosajo tai hitaus johtaa rangaistukseen ja nopeus palkitsemiseen. Koneoppiminen on suuntaamassa kohti ohjaamattomia, puoli-ohjattuja ja vahvistettuja oppimisalgoritmejä, sillä usein opetusdatan käyttäminen on melko työlästä ja siten myös kallista.

Luennolla käsiteltiin myös piirteitä, jotka toimivat usein laskennallisen analytiikan perustana. Piirteitä voivat olla esimerkiksi kellonaika, kaupunginosa, tuotekategoria tai mikä tahansa minkä katsotaan olevan selittävässä asemassa. Piirteisiin liittyy myös standardointi (esimerkiksi yksiköt samoiksi), syötteen ulottuvuukisen vähentäminen tai kasvattaminen tarvittaessa (kasvattaa voidaan esimerkiksi laskemalla) ja kohinan poisto, joka voi tarkoittaa esimerkiksi kausivaihtelun poistoa, mikäli se ei ole tutkinnan kohteena.

Olennaista koneoppimisen kanssa on aineiston laatu, varsinkin koulutusdatan kanssa on tutkittava hyvin tarkkaan, kuvaako se lopputulosta oikein. Esimerkiksi luennolla käsitellyssä tapauksessa kaikkia tapauksia ei voida mielekkäästi käsitellä, koska vastaavista tapauksista ei ole koulutusdataa.